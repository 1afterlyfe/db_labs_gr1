# Аналіз предметної області

## Вступ
У цьому документі наведений усебічний аналіз предметної області, яка пов’язана зі створенням, упровадженням і подальшим 
функціонуванням системи організації та управління опитуваннями експертів. На початку розділу представлене тлумачення основних 
понять, які широко використовуються спеціалістами при організації та проведенні як експертних, так і масових опитувань. 
В основній частині документа розглянуті підходи та способи, які застосовуються при проведені експертних опитувань, 
а також наведена порівняльна характеристика наявних на ринку засобів для вирішення цієї задачі. За результатом аналізу 
предметної області був сформульований висновок. Наприкінці розділу наведений перелік посилань, які використовувались 
під час роботи над цим документом.



## Основні визначення
***Анкета*** — це перелік запитань і тверджень, представлений у вигляді стандартизованого за змістом і формою опитувальника, що використовується як дослідницький інструмент у соціологічних, політологічних, психологічних, медійних та інших дослідженнях — анкетуваннях. [[1]](#link1)

***Анкетер*** — це особа, яка здійснює збір соціологічної інформації методом анкетного опитування респондентів. [[2]](#link2)

***Вибірка*** — це сукупність елементів об’єкта соціологічного дослідження, що підлягає безпосередньому вивченню. [[3]](#link3)

***Генеральна сукупність*** — це вся чисельність соціальних об’єктів, які є предметом вивчення у межах, окреслених програмою конкретно-соціологічного дослідження. [[4]](#link4)

***Репрезентативність*** — це здатність вибіркової сукупності відтворювати основні характеристики генеральної сукупності. Вона досягається шляхом правильного формування вибірки, яка за принциповими для дослідження параметрами має відтворювати загальний об’єкт дослідження. [[5]](#link5)

***Респондент*** — це особа, яка бере участь в конкретному соціологічному досліджені і є первинним джерелом усної чи письмової  інформації про явища й процеси, що досліджуються. [[6]](#link6)


### Опитування
***Опитування*** — це метод збору первинної соціологічної інформації, що ґрунтується на зверненні до окремого індивіда чи групи людей із запитаннями, спрямованими на розкриття змісту досліджуваної проблеми. 
Основне призначення цього метода полягає в отриманні соціальної інформації про стан громадської, колективної та індивідуальної думки, а також про факти і події, пов’язані з життєдіяльністю респондентів. 
До основних методів опитування відносять ***анкетування*** й ***інтерв’ювання***. [[7]](#link7)

#### Класифікація видів опитування
<u>За характером взаємозв’язку соціолога й респондента:</u>
- *очні*;
- *заочні (поштові, телефонні, пресові тощо)*.

<u>За частотою проведення:</u>
- *одноразові*;
- *багаторазові*.

<u>За кількістю опитаних:</u>
- *масові*;
- *індивідуальні*;
- *вибіркові*.

<u>За джерелом (носієм) первинної соціологічної інформації:</u> [[8]](#link8) 
- *масові*;
- *спеціалізовані*.

У **масовому опитуванні** основним джерелом інформації є різні групи населення, яких виокремлюють на підставі ознак, актуальних з точки зору досліджуваної проблеми.

У **спеціалізованому опитуванні** головне джерело інформації — компетентні особи, чия професійна діяльність тісно пов’язана з предметом вивчення або чиї теоретичні знання дозволяють робити авторитетні висновки, давати всебічно виважені оцінки. Їх учасників називають *експертами*, а самі опитування — *експертними опитуваннями*.

<u>За ступенем формалізації:</u>
- *стандартизовані (проводяться з використанням заздалегідь підготовленого плану)*;
- *нестандартизовані (вільні).*

<u>За предметом дослідження:</u> [[9]](#link9)
- *соціологічні*; 
- *політологічні*; 
- *маркетингові*; 
- *психологічні*.


### Анкетування
***Анкетування*** є одним з основних методів опитування, в ході якого використовується друкована чи електронна анкета як комунікаційний засіб звʼязку між дослідником і респондентом. Метод анкетування застосовується здебільшого для опитування значних груп людей, які мешкають на великій території. [[10]](#link10) 

#### Класифікація анкетування [[10]](#link10)
<u>За кількістю опитаних:</u>
- *індивідуальне* — одноразове опитування одного респондента;
- *групове* — одночасне опитування колективу, групи людей;
- *аудиторне* — організаційно-методичний різновид групового анкетування, що полягає в одночасному заповненні анкет спеціально відібраною групою людей, зібраних в одному приміщенні (аудиторії) у чіткій відповідності до правил вибіркової процедури;
- *масове* — одноразове опитування від 100 до тисяч респондентів.

<u>За способом розповсюдження анкети:</u>
- *роздаткове* — анкету вручає і забирає у респондента анкетер;
- *поштове* — анкету розсилають респондентам поштою;
- *пресове* — анкету друкують у газеті або журналі;
- *онлайн-анкетування* — анкету розміщують на інтернет-ресурсі для заповнення її в режимі реального часу.

<u>За формою спілкування анкетера й респондента:</u>
- *очне* — респондент заповнює анкету у присутності анкетера;
- *заочне* — анкети роздають респондентам, які заповнюють їх самостійно і віддають анкетеру в призначений термін.

<u>За повнотою охоплення респондентів:</u>
- *суцільне* — опитування всіх представників вибірки;
- *вибіркове* — опитування частини вибірки.

#### Основні переваги й недоліки анкетування [[10]](#link10)
<u>Переваги анкетування:</u>
- мінімізація впливу дослідника на респондента;
- можливість за короткий час опитати велику кількість людей;
- можливість отримати інформацію про минулі, актуальні та майбутні події;
- незначні матеріальні витрати на проведення анкетного опитування;
- відносна організаційна та комунікаційна нескладність анкетування.

<u>Недоліки анкетування:</u>
- брак допомоги респондентові з боку дослідника при опрацюванні анкети (в разі заочного анкетування);
- неможливість контролювати вплив на респондента його найближчого соціального оточення;
- залежність від репрезентативного вибору та суб’єктивних чинників;
- залежність надійності та достовірності інформації від репрезентативності вибірки.


### Інтерв’ювання й пов’язані з ним визначення
***Інтерв’ю*** — це бесіда, яка відбувається за певним планом і передбачає безпосередній контакт інтерв’юера з респондентом. У соціології використовується як один з основних методів збору первинної соціологічної інформації. [[11]](#link11)

***Інтерв’юер*** — це особа, яка перебуває у безпосередній взаємодії з респондентом із метою одержання від нього певної інформації. [[4]](#link4)

***Експертне інтерв’ю*** – це вид інтерв’ю, сутність якого полягає у залученні компетентних осіб (експертів) до аналізу ключових питань, які пов’язані з об’єктом дослідження. [[4]](#link4)


### Експерт і пов’язані з ним визначення
***Експерт*** — це компетентна особа, яка володіє науковими, технічними або іншими спеціальними знаннями й досвідом у певній галузі діяльності, на підставі яких вона надає аргументований висновок з тієї чи іншої проблеми (дискусійного питання). [[4]](#link4) 

**Загальні вимоги до експерта:**
- високий рівень фахової компетентності;
- досвід проведення експертиз;
- наукова об’єктивність;
- принциповість і незалежність;
- аналітичність, широта та конструктивність мислення;
- здатність передбачати майбутній стан досліджуваного об’єкта;
- розвинуті творчі здібності, що дозволяють аналізувати проблемні ситуації та знаходити шлях розв’язку суперечностей.

***Експертиза*** — це розгляд, дослідження експертом-фахівцем будь-яких питань, проблем чи рішень, які вимагають спеціальних знань для подання щодо них мотивованого й науково обґрунтованого висновку. [[4]](#link4) 

***Експертна оцінка*** — це судження експертів про різні сфери людської життєдіяльності, яке передбачає процедуру порівняння об’єктів та їх якостей за виділеними критеріями. [[12]](#link12)

***Експертна система*** — це інтелектуальна система, призначена для вирішення слабо формалізованих задач, на основі накопиченого в базі знань досвіду роботи експертів у певній предметній області. [[13]](#link13) 


### Експертне опитування
***Експертне опитування*** — це різновид соціологічного опитування, суть якого полягає у тому, що запитання ставляться перед експертами як фахівцями, які мають глибокі спеціальні знання про предмет чи об’єкт дослідження. [[4]](#link4)

**Основні нормативні вимоги щодо проведення експертних опитувань:** [[12]](#link12)
- ретельний підбір експертів;
- оцінка надійності інформації, яку надають експерти;
- створення умов для найбільш продуктивного використання експертного потенціалу під час проведення дослідження;
- урахування факторів, які можуть вплинути на судження експертів.

**Специфіка опитування експертів полягає у наступному:** [[12]](#link12)
- немає необхідності застосовувати в анкеті контрольні та непрямі запитання;
- програма опитування експертів не є деталізованою й має концептуальний характер;
- анкета складається переважно з відкритих запитань.



## Підходи та способи вирішення завдання
- ***Метод комісії*** базується на обговоренні й аналізі сукупності індивідуальних думок експертів, щоб знайти найбільш об’єктивну та обґрунтовану оцінку. Експерти можуть відкрито обмінюватися думками, аргументувати свої позиції та за потреби коригувати власні оцінки. Такий підхід використовується, наприклад, для експертизи навчальної літератури, коли формується група експертів з науковців і практиків для порівняння їхніх позицій.
- ***Метод мозкового штурму*** спрямований на творче генерування нових ідей шляхом вільного обговорення. Процес організовується у двох групах: перша група (генератори ідей) висловлює можливі рішення, не піддаючи їх критиці, а друга група (аналітики) критично оцінює запропоновані ідеї. Метод дозволяє знаходити новаторські рішення, хоча його недоліками є спонтанність і значні витрати часу.
- ***Метод Дельфі*** забезпечує анонімність експертних оцінок, що дозволяє уникнути впливу авторитетів і групового мислення. Проводиться кілька раундів опитувань, після кожного з яких учасники отримують зведені результати та можуть скоригувати свої відповіді. Це сприяє поступовому наближенню до консенсусу і підвищує точність прогнозів.
- ***Метод евристичного прогнозування*** заснований на використанні інтуїтивних міркувань експертів щодо майбутніх тенденцій. Експерти, базуючись на своєму досвіді та знаннях, прогнозують розвиток подій або ефективність певних рішень. Метод застосовується у випадках, коли відсутні чіткі формалізовані дані для прогнозування.
- ***Метод узагальнення незалежних характеристик*** передбачає оцінку певного об’єкта або явища незалежними експертами, після чого отримані результати обробляються статистичними методами. Це дозволяє зменшити суб’єктивність оцінок і забезпечує об’єктивне узагальнення експертної думки.



## Порівняльна характеристика наявних засобів вирішення завдання
### Google Forms
| Параметр                    | Google Forms        |
|-----------------------------|---------------------|
| **Тип платформи**           | Онлайн-сервіс      |
| **Вартість**                | Безкоштовно        |
| **Простота використання**   | Дуже проста, зручний інтерфейс, мінімум налаштувань |
| **Можливості кастомізації** | Мінімальні (зміна кольорів, шрифтів, логотип) |
| **Типи запитань**           | Текстові, вибіркові, шкали, списки, дати |
| **Аналітика та звітність**  | Базова (автоматична інтеграція з Google Sheets, основні графіки) |
| **Інтеграція з іншими сервісами** | Інтеграція з Google Drive, Gmail, Google Apps Script |
| **Автоматизація процесів**  | Мінімальна (скрипти через Google Apps Script) |
| **Безпека даних**           | Висока, надійний захист Google |
| **Підтримка користувачів**  | Довідковий центр, навчальні матеріали Google |


### Survio
| Параметр                    | Survio             |
|-----------------------------|--------------------|
| **Тип платформи**           | Онлайн-сервіс / SaaS |
| **Вартість**                | Обмежений безкоштовний тариф, платні плани для розширеного функціоналу |
| **Простота використання**   | Середня складність, інтуїтивний інтерфейс, є готові шаблони |
| **Можливості кастомізації** | Високі: зміна дизайну, логіки запитань, додавання мультимедійного контенту |
| **Типи запитань**           | Умовні логічні переходи, мультимедійні запитання, завантаження файлів |
| **Аналітика та звітність**  | Розширена аналітика з графіками, експорт у різні формати (PDF, Excel) |
| **Інтеграція з іншими сервісами** | Інтеграція з CRM-системами, API, експорт у звітні системи |
| **Автоматизація процесів**  | Висока: автоматизація відповідей, вебхуки |
| **Безпека даних**           | Висока, відповідає стандартам GDPR |
| **Підтримка користувачів**  | Чат, email, документація на сайті |


### Typeform
| Параметр                    | Typeform           |
|-----------------------------|--------------------|
| **Тип платформи**           | Онлайн-сервіс     |
| **Вартість**                | Безкоштовний тариф з обмеженими функціями, платні підписки для розширених опцій |
| **Простота використання**   | Висока, сучасний і зручний інтерфейс, інтерактивність |
| **Можливості кастомізації** | Високі: інтерактивні форми, мультимедійні запитання, можливість змінювати вигляд |
| **Типи запитань**           | Інтерактивні, мультимедійні, умовні переходи між запитаннями |
| **Аналітика та звітність**  | Інтерактивні графіки, експорт у різні формати, API для інтеграції |
| **Інтеграція з іншими сервісами** | Інтеграція з CRM-системами, Zapier, Slack, Google Analytics |
| **Автоматизація процесів**  | Висока: інтеграція з іншими сервісами, вебхуки, автоматична обробка |
| **Безпека даних**           | Висока, відповідає стандартам безпеки |
| **Підтримка користувачів**  | Чат, email, довідковий центр, API-документація |


### Zoho Survey
| Параметр                    | Zoho Survey        |
|-----------------------------|--------------------|
| **Тип платформи**           | Онлайн-сервіс / SaaS |
| **Вартість**                | Безкоштовний тариф з обмеженнями, платні плани для розширених функцій |
| **Простота використання**   | Середня складність, зрозумілий інтерфейс |
| **Можливості кастомізації** | Високі: підтримка логіки опитувань, умовні переходи, мультимедійні запитання |
| **Типи запитань**           | Широкий вибір типів запитань, включаючи завантаження файлів |
| **Аналітика та звітність**  | Детальна аналітика, інтеграція з CRM, експорт у різні формати |
| **Інтеграція з іншими сервісами** | Інтеграція з CRM, API, Microsoft та іншими сервісами |
| **Автоматизація процесів**  | Висока: автоматична обробка відповідей, вебхуки, інтеграція з іншими системами |
| **Безпека даних**           | Висока, відповідає стандартам GDPR |
| **Підтримка користувачів**  | Чат, email, документація на сайті |


### SurveyMonkey
| Параметр                    | SurveyMonkey      |
|-----------------------------|------------------|
| **Тип платформи**           | Онлайн-сервіс / SaaS |
| **Вартість**                | Безкоштовний тариф з обмеженнями, платні плани для розширених функцій |
| **Простота використання**   | Висока, сучасний інтерфейс, зручність використання |
| **Можливості кастомізації** | Високі: налаштування дизайну, умовні переходи, шаблони |
| **Типи запитань**           | Великий вибір типів запитань, шаблони опитувань, умовні запитання |
| **Аналітика та звітність**  | Продвинута аналітика з використанням штучного інтелекту, інтерактивні звіти |
| **Інтеграція з іншими сервісами** | Інтеграція з CRM-системами, API, Google Workspace, Slack |
| **Автоматизація процесів**  | Висока: автоматичне створення звітів, вебхуки, інтеграція |
| **Безпека даних**           | Висока, відповідає стандартам GDPR та HIPAA |
| **Підтримка користувачів**  | Довідковий центр, email, API-документація |


### Microsoft Forms
| Параметр                    | Microsoft Forms    |
|-----------------------------|-------------------|
| **Тип платформи**           | Онлайн-сервіс    |
| **Вартість**                | Безкоштовно для користувачів Microsoft 365 |
| **Простота використання**   | Дуже проста, зручна інтеграція з іншими продуктами Microsoft |
| **Можливості кастомізації** | Середні: базова кастомізація зовнішнього вигляду |
| **Типи запитань**           | Основні типи запитань (текст, вибір, дати) |
| **Аналітика та звітність**  | Інтеграція з Excel, базова аналітика |
| **Інтеграція з іншими сервісами** | Глибока інтеграція з Microsoft 365 (Teams, OneDrive, Excel) |
| **Автоматизація процесів**  | Мінімальна, базові функції автоматизації |
| **Безпека даних**           | Висока, відповідає стандартам Microsoft |
| **Підтримка користувачів**  | Довідковий центр, підтримка в рамках Microsoft 365 |



## Висновки
Аналіз наявних засобів для організації та управління опитуваннями експертів показав, що популярні сервіси, такі як Google Forms, 
Microsoft Forms, Typeform, SurveyMonkey, Zoho Survey та Survio, мають різний рівень функціональності та можливості кастомізації.
Google Forms та Microsoft Forms є простими у використанні, безкоштовними, але обмеженими в налаштуваннях і автоматизації. Survio, 
Typeform та Zoho Survey пропонують розширені можливості кастомізації, інтеграцію з іншими сервісами та аналітику, проте їхній повний 
функціонал доступний лише у платних версіях. SurveyMonkey вирізняється потужною аналітикою та інтеграцією зі сторонніми системами, 
але теж має обмеження у безкоштовному тарифі. Розробка власної системи дозволить створити ефективний інструмент для проведення 
опитувань, який забезпечить повний функціонал, зручний та інтуїтивно зрозумілий інтерфейс, можливості кастомізації, інтеграцію 
з іншими сервісами.



## Посилання
1. <a name="link1" href="https://vue.gov.ua/%D0%90%D0%BD%D0%BA%D0%B5%D1%82%D0%B0" target="_blank">Визначення поняття "анкета"</a>
2. <a name="link2" href="https://vue.gov.ua/%D0%90%D0%BD%D0%BA%D0%B5%D1%82%D0%B5%D1%80" target="_blank">Визначення поняття "анкетер"</a>
3. <a name="link3" href="http://nkkep.com/wp-content/uploads/2020/11/P31P32-Sots-20.11.pdf" target="_blank">Визначення поняття "вибірка"</a>
4. <a name="link4" href="https://library.nlu.edu.ua/POLN_TEXT/KNIGI/KONDOR/SOCIOLOGIA_SL_2006.pdf" target="_blank">Словник-довідник із соціології за ред. Біленького Є. А. й Козловця М. А.</a>
5. <a name="link5" href="https://uk.wikipedia.org/wiki/%D0%A0%D0%B5%D0%BF%D1%80%D0%B5%D0%B7%D0%B5%D0%BD%D1%82%D0%B0%D1%82%D0%B8%D0%B2%D0%BD%D1%96%D1%81%D1%82%D1%8C" target="_blank">Репрезентативність (стаття у Вікіпедії)</a>
6. <a name="link6" href="https://uk.wikipedia.org/wiki/%D0%A0%D0%B5%D1%81%D0%BF%D0%BE%D0%BD%D0%B4%D0%B5%D0%BD%D1%82" target="_blank">Респондент (стаття у Вікіпедії)</a>
7. <a name="link7" href="https://eprints.oa.edu.ua/id/eprint/8593/1/Anketuwania_metodyczka.pdf" target="_blank">Визначення поняття "опитування"</a>
8. <a name="link8" href="https://moodle.znu.edu.ua/mod/resource/view.php?id=252925" target="_blank">Класифікація видів опитування за джерелом первинної соціологічної інформації</a>
9. <a name="link9" href="https://uk.wikipedia.org/wiki/%D0%9E%D0%BF%D0%B8%D1%82%D1%83%D0%B2%D0%B0%D0%BD%D0%BD%D1%8F" target="_blank">Класифікація видів опитування за предметом дослідження</a>
10. <a name="link10" href="https://vue.gov.ua/%D0%90%D0%BD%D0%BA%D0%B5%D1%82%D1%83%D0%B2%D0%B0%D0%BD%D0%BD%D1%8F" target="_blank">Анкетування</a>
11. <a name="link11" href="https://vue.gov.ua/%D0%86%D0%BD%D1%82%D0%B5%D1%80%D0%B2%E2%80%99%D1%8E" target="_blank">Визначення поняття "інтерв’ю"</a>
12. <a name="link12" href="https://moodle.znu.edu.ua/mod/resource/view.php?id=266830" target="_blank">Визначення поняття "експертна оцінка", специфіка експертних опитувань й вимоги щодо їх проведення</a>
13. <a name="link13" href="https://learn.ztu.edu.ua/mod/resource/view.php?id=17857" target="_blank">Визначення поняття "експертна система"</a>
14. <a name="link14" href="https://moodle.znu.edu.ua/mod/page/view.php?id=492615&forceview=1" target="_blank">Методи експертних оцінок</a>
15. <a name="link15" href="https://workspace.google.com/products/forms/" target="_blank">Google Forms</a>
16. <a name="link16" href="https://www.survio.com/uk/" target="_blank">Survio</a>
17. <a name="link17" href="https://www.typeform.com" target="_blank">Typeform</a>
18. <a name="link18" href="https://www.zoho.com/survey/" target="_blank">Zoho Survey</a>
19. <a name="link19" href="https://www.surveymonkey.com/product/" target="_blank">Survey Monkey</a>
20. <a name="link20" href="https://www.microsoft.com/en-us/microsoft-365/online-surveys-polls-quizzes#Overview-1" target="_blank">Microsoft Forms</a>